# Shared_Eco-Smart_Restroom

Η ομάδα ρομποτικής του σχολείου μας 2ο ΕΠΑΛ / ΕΚ Αγρινίου αντιλαμβανόμενη των προβλημάτων που υπάρχουν σε κοινόχρηστες τουαλέτες, προτείνει μια υλοποίηση όπου θα παρέχονται όλοι εκείνοι οι αυτοματισμοί που θα διασφαλίζουν θέματα υγιεινής και οικολογίας.
Συγκεκριμένα η ενέργεια για τη λειτουργία των αυτοματισμών θα παράγεται από Φ/Β σύστημα. Τα φώτα θα ανάβουν αυτόματα το βράδυ και μόνο όταν έχει μπει κάποιος άνθρωπος μέσα. Μέρος του νερού θα αντλείται από δεξαμενή η οποία θα μαζεύει τα όμβρια. Θα υλοποιηθούν αυτοματισμοί ούτως ώστε ο χρήστης της τουαλέτας να μην χρειάζεται να ακουμπήσει κανένα αντικείμενο (πόρτα, βρύση, καλαθάκι κ.ο.κ.).
